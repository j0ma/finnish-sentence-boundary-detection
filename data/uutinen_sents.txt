Vaalien tulos oli yllätys sosiaalisen median tutkijallekin
Marin-ilmiö muuttui Anderssoniksi
Sometutkija Elisa Kannasto ei nähnyt vasemmiston poikkeuksellista voittoa tulevaksi sosiaalisessa mediassa.
Li Anderssonilla on someviestinnässä paljon vahvuuksia.
Li Andersson juhlii vaalivalvojaisissa.
Instagram on yksi Li Anderssonin valtaväylistä.
Kuvassa hän juhlii vaalivalvojaisissa sunnuntai-iltana.
Europarlamenttivaaleissa gallupit olivat sokeita yllätystulokselle, mutta niin oli  "kansan pulssikin"  eli some.
Näin arvioi poliittisen viestinnän ja sosiaalisen median tutkija Elisa Kannasto, jonka vaalien tulos myös yllätti.
Hän ei nähnyt somessa merkkejä vasemmiston näin vahvasta noususta eikä perussuomalaisten romahduksesta.
Kannaston mielestä nämä olivat some- ja varsinkin Instagram-vaalit, joissa äänestettiin henkilöä.
Persoonilla on EU-vaaleissa paljon merkitystä, mutta siitä huolimatta tulos ei ollut ennakkoon näin vahvasti näkyvissä sosiaalisessa mediassa.
Jo viime eduskuntavaaleissa Instagramin merkitys vaalityössä nousi selvästi aiemmasta: sitä seuraavat miehiä useammin naiset, ja naiset myös pärjäävät siellä miehiä paremmin, Kannasto sanoo.
Jos eduskuntavaaleissa puhuttiin Marin-ilmiöstä, nyt puhutaan Andersson-ilmiöstä.
Vasemmistoliiton Li Andersson on vahva viestijä Instagramissa ja muilla sosiaalisen median alustoilla.
Nainen seisoo ulkona aurinkoisessa säässä puun alla.
Tutkija Elina Kannasto kehuu Anderssonin taitoa yhdistää tarinat faktaan.
Andersson osaa yhdistää tarinan ja faktan
Kannaston mukaan Suomessa arvostetaan asiapoliitikon asemaa, se on tärkein kriteeri äänestyspäätökselle.
Kannasto kehuu Anderssonin taitoa yhdistää tarinat faktaan.
Hän argumentoi erityisen hyvin.
Eilisestä some-keskustelusta näkee, että vaikka poliitiikka henkilöityy, se korostaa myös asiaosaamista.
Anderssonin keräämää, lähes 250 000 äänen pottia Kannasto kuvailee poikkeukselliseksi.
Yksittäisen ihmisen saaliiksi se on todella kova ja yhtä lailla koko äänimäärän pottiin suhteutettuna.
Vaikka kyseessä ovat henkilövaalit, on Suomessa perinteisesti vahva yhteys äänestyksessä myös puolueeseen.
Mitkä olivat EU-vaalien kiinnostavimmat pointit, poliittisen viestinnän tutkija Elisa Kannasto?
Miksi some oli sokea eurovaaliyllätykselle, ja uskalletaanko me enää luottaa gallupeihin.
Näin vaalien tulosta analysoi poliittisen viestinnän ja sosiaalisen median tutkija Elisa Kannasto Antti Haaviston haastattelussa.
Perussuomalaisten tappio
yllätys some-tutkijalle
Perussuomalaisten raju tappio EU-vaaleissa tuli Elisa Kannastolle yllätyksenä.
Perussuomalaisille gallupeissa ennakoitu kolme europarlamenttipaikkaa suli vain yhteen.
Jälkeenpäin analysoituna joitakin syitä oli ehkä löydettävissä.
Vaalien äänestysprosentti jäi aika pieneksi, mikä näkyy varmasti suoraan perussuomalaisten suosiossa.
Heidän on hankala saada väki äänestämään.
Li Anderssonin valtava äänipotti ei selity vain sillä, että muiden puoluiden äänestäjät olisivat jääneet pois vaaliuurnilta.
Kannaston mukaan perussuomalaisten viime aikaiset isot viestinnälliset kohut ovat herättäneet paljon vastaääniä.
Näitä ovat esimerkiksi kansanedustaja Timo Vornasen epäilty ampumistapaus ja Riikka Purran viestintä hallituksen leikkauksista somessa.
Perussuomalaiset ovat hallinneet viestintää somessa, mutta viime aikoina myös heidän vastustajansa ovat siellä aktivoituneet.
Kannasto nostaa esiin muun muassa perussuomalaisten Sebastian Tynkkysen aktiivisuuden somessa.
Odotukset olivat varmasti kovemmat esimerkiksi Tynkkysen osalta.
Hänen viestintänsä oli keskiössä.
Perussuomalaiset
rakensivat
uhkakuvia
Kannasto sanoo, että etenkin viikkoa kahta ennen eurovaaleja perussuomalaiset viestivät somessa kiivaasti ja julkaisuja oli runsaasti.
Viesteissä korostuivat yksinkertaiset asiat, ja siellä rakennettiin etenkin maahanmuutosta uhkakuvia.
He luottivat siihen, että uhkakuvaretoriikka toimii.
Tutkijan mukaan näitä uhkakuvia ei ehkä kuitenkaan koettu todellisiksi, ja toisaalta, osa ei ehkä kokenut eurovaaleja läheisiksi ja tärkeiksi itselleen.
Tyypillistä perussuomalaisille on Kannaston mukaan se, että ehdokkaat vastaavat viestinnästään itse.
Muiden puolueiden tekemisessä näkyy nyt ehkä se, että he tekevät viestintää tiiminä ja osoittavat tukea avoimesti toisilleen somessa.
Perussuomalaisilla se jäi yksilölliseksi tekemiseksi, Kannasto summaa.
